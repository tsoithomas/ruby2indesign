山林裏背住嗨好多野獸，其中有一條兇猛嘅老虎。
sán līm dí bòi cù hói hău dó yá sìu , kī zúng yíu yĭt tiāu hiúng máng è làu fŭ .
老虎聽講貓嘅功夫了得，就去拜貓為師，學習武藝。
làu fŭ tàng gŏng miàu è gúng fú liău dĕt , cìu hì bài miàu vūi sú , hòk sìp vú ngì .
貓知道老虎唔係善類，也知道唔能夠隨便得罪，
miàu dí dàu làu fŭ ́m hè sièn lùi , yá dí dàu ́m lēn gìu cūi pièn dĕt cùi ,
但係又認為做老虎嘅師父可以提升自家在山中嘅地位，所以就答應嗨咯。
tàn hè yìu ngìn vūi zò làu fŭ è sú fù kŏ yí tī sín cī gá cói sán zúng è tì vùi , sŏ yí cìu dăp yìn hói lŏk .
不過，貓暗中決定留一手，唔將所有嘅絕招傳授分老虎。
bŭt gò , miàu àm zúng giĕt tìn līu yĭt sĭu , ́m zióng sŏ yíu è cièt záu cōn sĭu bín làu fŭ .
貓對老虎講：「你恁重，又唔使摘果仔食，
miàu dùi làu fŭ gŏng : " ngī ān cúng , yìu ́m sŭ zăk gŏ zăi sìt ,
爬樹唔穩會跌死嘅啊，唔好學爬樹好麼？」
pā sù ́m vŭn vòi diĕt sĭ è á , ́m hău hòk pā sù hău mó ? "
老虎覺得也有道理，就講：「好，冇問題。」
làu fŭ gŏk dĕt yá yíu tàu lí , cìu gŏng : " hău , māu mùn tī . "
於是，貓淨教老虎撲、滾、抓、咬，
yí sì , miàu ciàng gáu làu fŭ pŏk , gŭn , zău , ngáu ,
摎各種尋獵、追蹤功夫，就係冇教佢爬樹。
láu gŏk zŭng cīm liàp , zúi zúng gúng fú , cìu hè māu gáu gī pā sù .
過嗨幾隻月，學到所有成就嘅老虎比起以前還過兇猛咯，
gò hói gĭ zăk ngièt , hòk dău sŏ yíu sīn cìu è làu fŭ bĭ hĭ yí ciēn hān gò hiúng máng lŏk ,
張牙舞爪，威脅山中百獸每日獻上一條小動物分佢食。
zóng ngā mŭ zău , vúi hiăp sán zúng băk cìu múi ngĭt hièn sóng yĭt tiāu siău tùng vùt bín gī sìt .
百獸惶死嗨咯，於是就請老虎嘅師父——貓，去整治下壞徒弟。
băk cìu kōng sĭ hói lŏk , yí sì cìu ciăng làu fŭ è sú fù - - miàu , hì zĭn cì hà fài tū tì .
貓也覺得老虎忒過過份，就應允大家，去教訓下老虎。
miàu yá gŏk dĕt làu fŭ tĕt gò gò fùn , cìu yín yŭn tài gá , hì gáu hiùn hà làu fŭ .
老虎看到貓，淨輕輕喊嗨一聲「師父」，連禮都唔行咯。
làu fŭ kòn dău miàu , ciàng kiáng kiáng hàm hói yĭt sáng " sú fù " , liēn lí dú ́m hāng lŏk .
貓好惱，就喝哎老虎：「你跪等！」
miàu hău láu , cìu hŏt ài làu fŭ : " ngī kŭi dĕn ! "
老虎一滴都唔客氣，就講：「你生得恁細隻，厓唔聽惹話，你奈厓嘪何？」
làu fŭ yĭt dìt dú ́m hăk hì , cìu gŏng : " ngī sáng dĕt ān sè zăk , ngāi ́m tàng ngiá và , ngī lài ngāi măi hō ? "
阿貓忍唔住就大罵老虎：「你唔應該為非作歹，目無尊長……」
á miàu ngiún ́m cù cìu tài mà làu fŭ : " ngī ́m yín gói vūi fúi zŏk dăi , mŭk vū zún zŏng ... ... "
老虎突然發難，二話不說就撲向貓。
làu fŭ tùt yēn făt làn , ngì và bŭt sŏt cìu pŏk hiòng miàu .
貓雖然嚇嗨一驚，但仰邊都係師父，一跳就爬上樹頂咯。
miàu súi yēn hăk hói yĭt giáng , tàn liòng bién dú hè sú fù , yĭt tiàu cìu pā sóng sù dăng lá .
唔識爬樹嘅老虎，望等樹頂嘅貓，無可奈何。
́m sĭt pā sù è làu fŭ , mòng dĕn sù dăng è miàu , vū kŏ lài hō .
哎貓就想：「估唔到老虎恁大逆不道，好彩當初留嗨一手唧！」
ài miàu cìu siŏng : " gŭ ́m dău làu fŭ ān tài ngiàk bŭt tàu , hău cŏi dóng có līu hói yĭt sĭu zĕ ! "
老虎淨好眼白白看等貓走嗨，
làu fŭ ciàng hău ngăn pàk pàk kòn dĕn miàu zĕu hói ,
而貓也知道老虎厲害，唔敢再亂收徒弟咯，
yī miàu yá dí dàu làu fŭ lì hòi , ́m găm zài lòn síu tū tì lŏk ,
還逃到山下背投靠人類，講分其兜聽老虎為患。
hān tāu dàu sán há bòi tēu kàu ngīn lùi , gŏng bín giá déu tàng làu fŭ vūi fàm .
最後人類組成狩獵隊，上山殺死老虎，山林正回歸平靜。
zùi hèu ngīn lùi zŭ sīn sĭu liàp dùi , sóng sán săt sĭ làu fŭ , sán līm zàng fūi gúi pīn cìn .